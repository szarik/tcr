<center><h2>REGULAMIN SERWISU INTERNETOWEGO<br/>ToCoRobimy.pl</h1></center><br/>
<h3>§1 POSTANOWIENIA OGÓLNE</h2>
<ol>
<li>Niniejszy regulamin określa zasady korzystania z serwisu 
internetowego <strong>ToCoRobimy.pl</strong></li>
<li>Operatorem serwisu jest spółka Populi sp. z o.o.. z siedzibą w 
Piasecznie - Julianowie, przy ul. Kombatantów 61 zarejestrowana w 
Krajowym Rejestrze Sądowym pod numerem KRS 141736460</li>
<li>Użyte w niniejszym Regulaminie określenia mają następujące 
znaczenie:
	<ul>
		<li><strong>Operator</strong> &ndash; www.ToCoRobimy.pl, Populi sp. Z o.o.</li>
		<li><strong>Serwis</strong> &ndash; usługa polegająca na udostępnieniu 
danych i umożliwieniu ich wprowadzania przez Użytkowników, dostępna pod 
adresem www.totuam.pl. składająca się m.in. Z modułu zapisywania 
preferencji użytkowników, modułu edytowania preferencji przez 
użytkowników, modułu tworzenia i edycji profilu użytkownika, modułu 
kierowania użytkowników na strony partnerów.</li>
		<li><strong>Użytkownik</strong> &ndash; osoba fizyczna korzystająca z 
Serwisu przez odbieranie z niego lub umieszczanie w nim danych;</li>
		<li><strong>Użytkownik Zarejestrowany</strong> &ndash; Użytkownik, który 
dokonał Rejestracji Pełnej lub Rejestracji Ograniczonej;</li>
		<li><strong>Profil</strong> &mdash; strona Użytkownika zawierająca dane oraz
 zdjęcia udostępnione przez niego dobrowolnie w Serwisie, z którymi mogą
 się zapoznać inni Użytkownicy, jak również które może wykorzystywać 
Operator na warunkach określonych w niniejszym Regulaminie;</li>
		<li><strong>Materiał</strong> &ndash; tekst, obrazy, odsyłacze (linki) lub 
jakiekolwiek inne dane przekazane do Serwisu za pomocą odpowiedniej 
procedury elektronicznej i oznaczone jako mające zostać opublikowane w 
www.totuam.pl</li>
		<li><strong>Wizerunek</strong> &ndash; rozpoznawalna i aktualna podobizna 
Użytkownika, zamieszczona przez Użytkownika w jego profilu 
www.ToCoRobimy.pl.;</li>
		<li><strong>Rejestracja</strong> &ndash; Rejestracja Ograniczona lub 
Rejestracja Pełna;</li>
		<li><strong>Rejestracja Ograniczona</strong> &ndash; rejestracja w Serwisie z
 podaniem następujących danych osobowych: imienia, nazwiska, miasta 
zamieszkania i adresu poczty elektronicznej (adresu e &ndash; mail);</li>
		<li><strong>Rejestracja Pełna</strong> - Rejestracja Ograniczona 
uzupełniona o Wizerunek.</li>
	</ul>
</li>
<li>Korzystanie z Serwisu w inny sposób niż w ramach dozwolonego użytku 
nie jest dopuszczalne bez zgody wszystkich podmiotów, którym przysługują
 prawa do elementów Serwisu, w tym bez zgody Operatora.</li>
<li>Zabronione jest przekazywanie do Serwisu Materiałów, komentarzy, 
wypowiedzi lub zamieszczanie wpisów na forum internetowym dostępnym w 
Serwisie zawierających treści sprzeczne z prawem, w tym naruszające 
prawa osób trzecich, w szczególności prawa autorskie lub dobra osobiste,
 lub sprzeczne z dobrymi obyczajami.</li>
<li>Operator będzie usuwał z Serwisu Materiały, komentarze, wypowiedzi 
lub wpisy na forum internetowym dostępnym w Serwisie sprzeczne z prawem,
 w tym naruszające prawa osób trzecich, w szczególności prawa autorskie 
lub dobra osobiste, lub sprzeczne z dobrymi obyczajami. Informacje o 
takich Materiałach, komentarzach, wypowiedziach lub wpisach na forum 
internetowym dostępnym w Serwisie należy zgłaszać Operatorowi lub za 
pomocą poczty elektronicznej, na adres
kontakt@populi.com.pl.</li>
<li>Operator nie ponosi odpowiedzialności za prawdziwość zamieszczonych w
 Serwisie treści a w szczególności publikowanych wydarzeń, treści 
zawartych w komentarzach, wypowiedziach lub wpisach na forum 
internetowym dostępnym w Serwisie, publikowanych w Serwisie 
automatycznie, bez uprzedniej kontroli przez Operatora. Jednocześnie 
Operator dbając o dobro użytkowników dołoży wszelkich starań, aby treści
 publikowane były wiarygodne i aktualne co do miejsca i czasu.</li>
<li>Operator nie ponosi odpowiedzialności za skutki awarii Serwisu, a w 
szczególności za ewentualną utratę przechowywanych w nim danych.</li>
</ol>

<h3>§2 UŻYTKOWNICY</h2>
<ol>
	<li>Dokonując Rejestracji, Użytkownik oświadcza, iż podane przez niego 
dane osobowe są prawdziwe oraz wyraża zgodę na gromadzenie i 
przetwarzanie przez Operatora swoich danych osobowych, w takim zakresie,
 w jakim jest to konieczne do korzystania z usług Serwisu oraz do 
korzystania przez Operatora z udzielonej mu przez Użytkownika licencji 
wyłącznej.</li>
	<li>Dokonując Rejestracji Pełnej, Użytkownik wyraża zgodę na 
rozpowszechnianie i publiczne udostępnianie przez Operatora Wizerunku, w
 Serwisie, obok imienia i nazwiska Użytkownika lub obok jego komentarzy,
 Materiałów, wypowiedzi lub wpisów na forum dostępnym w Serwisie &ndash; na 
zasadach analogicznych jak w przypadku licencji wskazanej w §4.</li>
	<li>Dokonując Rejestracji Pełnej, Użytkownik wyraża również zgodę na 
rozpowszechnianie i publiczne udostępnianie Wizerunku wraz z imieniem i 
nazwiskiem tego Użytkownika przez dowolny podmiot, który uzyskał od 
Operatora sublicencję na komentarz, Materiał lub wypowiedź. Z tytułu 
rozpowszechniania i udostępnienia Wizerunku Użytkownikowi nie 
przysługuje wynagrodzenie.</li>
	<li>Dokonując Rejestracji, Użytkownik akceptuje niniejszy Regulamin, a w
 szczególności jego postanowienia o charakterze umownym regulujące 
stosunek między Użytkownikiem a Operatorem oraz zobowiązuje się do 
przestrzegania prawa przy korzystaniu z Serwisu, w szczególności do 
przestrzegania autorskich praw majątkowych oraz praw wynikających z 
rejestracji wynalazków, patentów, znaków towarowych, wzorów użytkowych i
 przemysłowych innych osób, a także do poszanowania dóbr osobistych osób
 trzecich i Operatora oraz poszanowania dobrych obyczajów.</li>
	<li>Przy dokonywaniu Rejestracji Użytkownik może wyrazić zgodę na 
przetwarzanie przez Operatora danych osobowych udostępnionych w związku z
 Rejestracją w celach reklamy, promocji, w celach statystycznych oraz do
 badania rynku, a także zachowań i preferencji Użytkowników.</li>
	<li>Przy dokonywaniu Rejestracji Użytkownik wyraża zgodę na 
otrzymywanie na adres poczty internetowej e-mail podany podczas 
Rejestracji komunikatów dotyczących bieżącej działalności Serwisu. 
Użytkownik Zarejestrowany może w każdej chwili zrezygnować z 
otrzymywania tych komunikatów.</li>
	<li>Osoba niepełnoletnia może dokonać Rejestracji tylko wtedy, jeśli po
 wypełnieniu formularza rejestracyjnego prześle na adres: 
kontakt@populi.com.pl wydrukowany ze stron Serwisu formularz zawierający
 zgodę swoich przedstawicieli ustawowych na akceptację niniejszego 
Regulaminu. Rejestracja stanie się skuteczna z chwilą wprowadzenia przez
 Operatora odpowiednich danych do Serwisu.</li>
	<li>W przypadku uzasadnionych wątpliwości co do prawdziwości danych 
podanych przez Użytkownika przy Rejestracji, Operator zastrzega sobie 
prawo ograniczenia Użytkownikowi możliwości korzystania z Serwisu do 
czasu uprawdopodobnienia przez Użytkownika, iż podał on prawdziwe dane. 
Operator wskaże Użytkownikowi sposób uprawdopodobnienia danych za pomocą
 wiadomości przesłanej na adres poczty internetowej e-mail podany przez 
Użytkownika podczas Rejestracji.</li>
	<li>Jeden Użytkownik nie może posiadać w Serwisie więcej niż jednego 
konta, tj. jednego identyfikatora i hasła pozwalających na korzystanie z
 Serwisu.</li>
	<li>Operator zastrzega sobie prawo uprzywilejowania niektórych 
Użytkowników Zarejestrowanych z Wizerunkiem poprzez np. przyznanie im 
nagród pieniężnych lub rzeczowych lub uprawnień do usuwania komentarzy i
 wpisów na forum dostępnym w Serwisie. Operator może cofnąć przyznane 
uprawnienia bez uzasadnienia.</li>
	<li>Operator zastrzega sobie możliwość udzielenia zezwolenia niektórym 
Użytkownikom Zarejestrowanym na publikowanie Materiałów, komentarzy lub 
wypowiedzi pod pseudonimem. Wniosek do Operatora w tej sprawie wraz z 
uzasadnieniem Użytkownik powinien skierować na adres 
kontakt@populi.com.pl, podając wszystkie dane wymagane do Rejestracji 
Pełnej. W przypadku wyrażenia zgody na publikację pod pseudonimem 
Rejestracja stanie się skuteczna z chwilą wprowadzenia przez Operatora 
odpowiednich danych do Serwisu.</li>
</ol>

<h3>§3 UWARUNKOWANIA TECHNICZNE KORZYSTANIA Z SERWISU</h2>

<ol>
	<li>Właścicielem Serwisu jest Populi sp. z o.o., z siedzibą w 
Piasecznie - Julianowie., przy ul. Kombatantów 61.</li>
	<li>Przedmiotem działalności Serwisu jest prowadzenie przez Operatora 
bazy kont (Profili) umożliwiających m.in. wyszukiwanie Użytkowników oraz
 zamieszczanie na stronie internetowej www.totuam.pl. materiałów 
stanowiących szeroko rozumianą twórczość własną Użytkowników jaki i 
zamieszczanie na stronach internetowych operatorów współpracujących z 
Operatorem Serwisu materiałów wyselekcjonowanych z Materiałów 
zamieszczanych w Serwisie przez Użytkowników oraz rozsyłanie wiadomości 
internetowych e-mail zawierających takie Materiały w formie oryginalnej 
lub zmodyfikowanej przez Operatora.</li>
	<li>Niezbędnym dla korzystania z Serwisu jest posiadanie przez 
Użytkownika urządzenia pozwalającego na dostęp do sieci internetowej, 
włącznie z programem służącym do przeglądania jej zasobów, akceptującym 
pliki typu cookies oraz konto poczty internetowej e-mail.</li>
	<li>Nazwa Serwisu, jego koncepcja, wygląd graficzny, oprogramowanie 
oraz baza danych podlegają ochronie prawnej.</li>
</ol>

<h3>§4 MATERIAŁY I KOMENTARZE</h2>
<ol>
	<li>Użytkownik Zarejestrowany, zarówno w sposób Ograniczony jak i Pełny
 jest uprawniony do zamieszczania w Serwisie Materiałów, wypowiedzi, 
komentarzy oraz wpisów na forum dostępnym w Serwisie.</li>
	<li>Wyłącznie Użytkownik Zarejestrowany w sposób Pełny może zostać 
uprzywilejowany przez Operatora.</li>
	<li>W przypadku usunięcia Wizerunku Użytkownik traci przywileje 
przyznane przez Operatora.</li>
	<li>Dokonując Rejestracji, Użytkownik upoważnia Operatora do 
publikowania w Serwisie ToCoRobimy.pl. jego Materiałów, komentarzy lub 
wypowiedzi oraz do korzystania z przekazanych do Serwisu Materiałów, 
komentarzy lub wypowiedzi na następujących polach eksploatacji 
(licencja):
		<ul>
			<li>wytwarzanie i zwielokrotnianie dowolną techniką egzemplarzy 
utworu, w tym techniką drukarską, reprograficzną, zapisu magnetycznego 
oraz techniką cyfrową;</li>
			<li>wprowadzanie do obrotu, użyczenie lub najem egzemplarzy utworu;
			</li><li>każde publiczne udostępnianie utworu, w tym jego 
udostępnianie: - w taki sposób, aby każdy mógł mieć do niego dostęp w 
miejscu i czasie przez siebie wybranym; - na jakichkolwiek nośnikach 
reklamowych w celu promocji Serwisu ; - poprzez emisję lub reemisję w 
radiu lub w telewizji; - poprzez publikację w prasie; - poprzez 
wyświetlanie lub publikację na jakichkolwiek nośnikach wewnętrznych lub 
zewnętrznych, w szczególności billboard lub citylight; - przy pomocy 
wszystkich technik i technologii telekomunikacyjnych obejmujących m.in. 
technologie GSM i UMTS, w szczególności poprzez SMS, IVR, WAP, MMS;</li>
			<li>wykorzystanie w innych utworach, w tym w utworach dramatycznych, 
muzyczno-dramatycznych, choreograficznych, audiowizualnych lub 
multimedialnych, a także wykorzystania w postaci stanowiącej aranżację, 
instrumentalizację lub przystosowanie utworu do potrzeb nowego 
wykonania.</li>
		</ul>
	</li>
	<li>Licencja zostaje udzielona w odniesieniu do każdego utworu 
odrębnie, z chwilą jego przekazania do Serwisu.</li>
	<li>Licencja zostaje udzielona na czas nieoznaczony.</li>
	<li>Licencja ma charakter wyłączny.</li>
	<li>Licencja zostaje udzielona nieodpłatnie.</li>
	<li>Licencja na umieszczone przez Użytkownika w Serwisie Materiały 
przestaje obowiązywać z chwilą usunięcia Ich przez Użytkownika z 
Serwisu.</li>
	<li>Operatorowi przysługuje prawo do udzielania sublicencji według 
swego swobodnego uznania. Jeżeli umowa sublicencji jest odpłatna, 
Użytkownikowi przysługuje roszczenie o wypłatę 20 % (słownie: dwudziestu
 procent) wynagrodzenia otrzymanego przez Operatora z tytułu zawarcia 
umowy sublicencji. Wypłata wynagrodzenia należnego Użytkownikowi może 
nastąpić wyłącznie na rachunek bankowy Użytkownika prowadzony w banku 
krajowym. Roszczenie Użytkownika staje się wymagalne nie wcześniej niż w
 dniu, w którym podał Operatorowi we właściwej formie elektronicznej 
wszystkie dane niezbędne do wypłaty wynagrodzenia oraz do pobrania i 
rozliczenia związanych z tą wypłatą podatków. Prawo do wynagrodzenia nie
 dotyczy sublicencji udzielanych w zamian za inne, ekwiwalentne 
świadczenie niepieniężne.</li>
	<li>Użytkownik nie może udzielać dalszych licencji do korzystania z 
Materiału, komentarza lub wypowiedzi objętych licencją udzieloną 
Operatorowi.</li>
	<li>Użytkownik może zwolnić się z powyższego zobowiązania w odniesieniu
 do określonego Materiału, komentarza lub wypowiedzi przez to, że na 
miesiąc przed udzieleniem licencji poinformuje Operatora na piśmie o 
zamiarze jej udzielenia.</li>
	<li>Użytkownik zobowiązuje się nie przekazywać do Serwisu Materiałów, 
komentarzy lub wypowiedzi, za których publikację w Serwisie otrzymał lub
 ma otrzymać wynagrodzenie od osób trzecich, w szczególności materiałów o
 charakterze reklamowym lub promocyjnym. W razie naruszenia powyższego 
zobowiązania Użytkownik zobowiązany jest do zapłaty tego wynagrodzenia w
 podwójnej wysokości na rzecz Operatora.</li>
	<li>W przypadku przekazania do publikacji Materiałów lub wypowiedzi nie
 stanowiących przedmiotu osobistych lub majątkowych praw autorskich 
Użytkownika zamieszczającego, Użytkownik jest zobowiązany podać swoje 
imię i nazwisko oraz zamieścić aktywny link do miejsca pierwszej 
publikacji Materiału lub wypowiedzi albo, w przypadku pierwszej 
publikacji poza siecią internetową, podać miejsce i datę tej publikacji.
 Publikacja, o której mowa w zdaniu poprzednim, może nastąpić wyłącznie 
po przekazaniu Operatorowi przez Użytkownika pisemnej zgody na 
publikację w Serwisie udzielonej przez podmiot, któremu przysługują 
majątkowe prawa autorskie do przekazanego materiału.</li>
	<li>Użytkownik zobowiązuje się przekazywać do serwisu jedynie takie 
Materiały, komentarze, wypowiedzi lub wpisy na forum dostępnym w 
Serwisie, z których korzystanie przez Operatora jest zgodne z prawem i 
nie narusza dobrych obyczajów ani praw osób trzecich lub Operatora, w 
szczególności ich praw autorskich lub dóbr osobistych.</li>
	<li>Użytkownik zobowiązuje się do naprawienia wszelkich szkód, jakie 
Operator poniesie na skutek niewykonania lub nienależytego wykonania 
zobowiązania, o którym mowa w § 4 ust. 15. Odpowiedzialność ta jest 
niezależna od winy Użytkownika.</li>
	<li>Operator nie jest zobowiązany do rozpowszechniania przekazanego 
Materiału, komentarza lub wypowiedzi. Odmowa rozpowszechniania nie 
wymaga uzasadnienia. Operator lub osoba przez niego upoważniona może 
także usunąć Materiał, komentarz lub wypowiedź, do której 
rozpowszechniania Operator wcześniej przystąpił. Operator ma prawo 
dokonywania bez zgody Użytkownika zmian i poprawek w przekazanych 
Materiałach lub wypowiedziach, a także dokonywania w nich skrótów.</li>
	<li>Operator lub osoba przez niego upoważniona może usuwać Materiały, 
komentarze, wypowiedzi i wpisy na forum dostępnym w Serwisie, jeżeli 
uzna, że ich rozpowszechnianie w Internecie może być niezgodne z prawem,
 w tym może naruszać prawa osób trzecich, w szczególności prawa 
autorskie lub dobra osobiste lub może być sprzeczne z dobrymi 
obyczajami. Usunięcie Materiału, komentarza, wypowiedzi lub wpisu na 
forum nie wymaga uzasadnienia.</li>
	<li>Użytkownik (zarówno zarejestrowany w sposób pełny jak i 
ograniczony) zobowiązuje się nie przekazywać danych potrzebnych do 
uprawnionego wejścia do Serwisu osobom postronnym, zachowując je 
wyłącznie dla siebie. W przypadku niedopełnienia tego obowiązku 
użytkownik ponosi pełną odpowiedzialność za wynikłą stąd szkodę, zarówno
 wobec Operatora jak i osób trzecich.</li>
	<li>Operator Serwisu nie odpowiada za szkody powstałe w wyniku 
udostępnienia przez Użytkownika danych z §4 pkt. 19 osobom postronnym, w
 tym za treści obraźliwe lub niezgodne z prawem zamieszczane przez te 
osoby w Serwisie.</li>
</ol>

<h3>§5 OBOWIĄZKI UŻYTKOWNIKÓW</h2>
<ol>
	<li>Użytkownicy są zobowiązani do przestrzegania przepisów prawa przy 
korzystaniu z Serwisu, w szczególności przepisów ustawy prawo prasowe, 
przepisów kodeksu cywilnego oraz ustawy o prawie autorskim i prawach 
pokrewnych.</li>
	<li>Użytkownikowi, który narusza niniejszy Regulamin, a w 
szczególności:
		<ul>
		<li>zamieszcza tego rodzaju wypowiedzi, komentarze, Materiały lub 
wpisy na forum dostępnym w Serwisie, że ich rozpowszechnianie może być 
niezgodne z prawem, w tym może naruszać prawa osób trzecich lub 
Operatora, w szczególności prawa autorskie lub dobra osobiste lub może 
być sprzeczne z	dobrymi obyczajami;</li>
		<li>usuwa z naruszeniem dobrych obyczajów komentarze lub wypowiedzi 
innych Użytkowników;</li>
		<li>zakłada więcej niż jedno konto w Serwisie;</li>
		<li>podaje nieprawdziwe dane osobowe przy rejestracji w Serwisie;</li>
		</ul>
		Operator ma prawo:
		<ul>
			<li>zablokować możliwości przekazywania do Serwisu Materiałów, 
komentarzy, wypowiedzi lub wpisów na forum internetowym dostępnym w 
Serwisie na czas oznaczony lub nieoznaczony lub</li>
			<li>pozbawić przyznanych przywilejów, lub</li>
			<li>pozbawić możliwości korzystania z Serwisu poprzez usunięcie jego 
konta z Serwisu.</li>
		</ul>
	</li>
	<li>Zastosowanie blokady, pozbawienie przywilejów lub usunięcie 
Użytkownika nie wymaga uzasadnienia.
</li></ol>

<h3>§6 OCHRONA DANYCH OSOBOWYCH</h2>
<ol>
	<li>W momencie rejestracji Użytkownik wyraża zgodę na umieszczenie i 
przetwarzanie jego danych osobowych przez Operatora.</li>
	<li>Administratorem danych osobowych jest Jacek Niewęgłowski która/y 
dokonuje przetwarzania danych osobowych Użytkowników zgodnie z 
przepisami ustawy z dnia 29 sierpnia 1997 roku o ochronie danych 
osobowych (t. jedn. Dz.U. z 2002 r., nr 101, poz. 926 ze zm.) oraz 
ustawy z dnia 18 lipca 2002 roku o świadczeniu usług drogą elektroniczną
 (Dz.U. nr 144, poz. 1204 ze zm.).</li>
	<li>Dane osobowe oraz informacje zawarte w formularzu rejestracyjnym 
wykorzystywane będą przez Operatora do zawarcia, zmiany, rozwiązania 
umowy z Użytkownikiem oraz zapewnienia jak najwyższej jakości 
świadczonych usług.</li>
	<li>Administrator ma prawo uzależnić świadczenie swoich usług i 
korzystanie z Serwisu przez Użytkownika od uprzedniego potwierdzenia 
przez niego danych osobowych o których mowa w niniejszym paragrafie 
stosownymi dokumentami, poprzez przesłanie kserokopii dokumentu 
potwierdzającego tożsamość. Nadesłanie kserokopii dokumentu jest 
dobrowolne. Jeżeli kserokopia dokumentu nie zostanie przesłana lub 
budzić będzie uzasadnione wątpliwości Administratora, może on odmówić 
zawarcia umowy.</li>
	<li>Użytkownik ma prawo wglądu do przetwarzanych danych w każdym 
czasie, jak również prawo do ich poprawiania oraz żądania ich usunięcia z
 bazy kont (Profili).</li>
	<li>Użytkownik ma obowiązek aktualizować dane podane w formularzu 
rejestracyjnym niezwłocznie po każdej zmianie tych danych.</li>
	<li>W przypadku powzięcia przez Administratora wątpliwości, co do 
zgodności z prawdą bądź aktualności podanych przez Użytkownika danych w 
formularzu rejestracyjnym, uzyskuje on uprawnienie do podjęcia 
następujących czynności:
		<ul>
			<li>wezwania Użytkownika do niezwłocznego usunięcia nieprawdziwych 
danych bądź aktualizacji danych;</li>
			<li>natychmiastowego zablokowania Konta do czasu wyjaśnienia sprawy;</li>
		</ul>
	</li>
	<li>Administrator uprawniony jest do ujawnienia danych osobowych 
wyłącznie podmiotom upoważnionym na podstawie właściwych przepisów 
prawa, zgodnie z zasadami Polityki Ochrony Prywatności, postanowieniami 
Regulaminu i obowiązującymi przepisami prawa.</li>
</ol>

<h3>§7 ZASADY KORZYSTANIA Z SERWISU</h2>
<ol>
	<li>Zawierając umowę z Operatorem, Użytkownik zobowiązuje się w 
szczególności do:
		<ul>
			<li>przestrzegania autorskich praw majątkowych oraz praw wynikających
 z rejestracji wynalazków, patentów, znaków towarowych, wzorów 
użytkowych i przemysłowych Operatora oraz innych Osób,</li>
			<li>powstrzymywania się od jakichkolwiek działań, które naruszałyby 
prywatność innych Użytkowników, przede wszystkim polegających na 
zbieraniu, przetwarzaniu i rozpowszechnianiu informacji o innych 
Użytkownikach bez ich wyraźnej zgody, z wyjątkiem sytuacji, gdy 
czynności te są zgodne z przepisami prawa i postanowieniami niniejszego 
Regulaminu,</li>
			<li>powstrzymywania się od jakichkolwiek działań, które mogłyby 
utrudniać lub zakłócać funkcjonowanie Serwisu, a także działań 
polegających na niszczeniu, zmianie, usuwaniu, uszkadzaniu, utrudnianiu 
dostępu do Kont innych Użytkowników,</li>
			<li>nie podejmowania jakichkolwiek działań na szkodę Operatora, 
Użytkowników i innych Osób.</li>
		</ul>
	</li>
	<li>Użytkownik oświadcza, że wszelkie treści, w tym zdjęcia i dane 
osobowe, umieszczane przez niego w Serwisie, są prawdziwe i nie 
naruszają jakichkolwiek praw autorskich i osobistych. Użytkownik 
oświadcza również, że uzyskał zgodę innych osób na umieszczenie przez 
niego treści, przedstawiających lub odnoszących się do tych osób.</li>
	<li>Użytkownik, umieszczając na Koncie dane, wizerunek lub inne treści,
 wyraża zgodę na wgląd w te informacje przez innych Użytkowników oraz 
Operatora, jak również upoważnia Operatora do ich wykorzystania.</li>
	<li>Zabrania się wykorzystywania Serwisu w sposób sprzeczny lub 
niewłaściwy z jego celem. Niedozwolone jest w szczególności umieszczanie
 treści i zdjęć o charakterze erotycznym czy pornograficznym, 
naruszających zarówno polskie jak i międzynarodowe normy prawne oraz 
moralne, obrazujących lub propagujących przemoc, nienawiść, 
dyskryminację (rasową, kulturową, etniczną, religijną lub filozoficzną 
itp.), naruszających dobra osobiste lub obrażających godność innych 
osób. Zabrania się również rozsyłania spamu i niezamówionej informacji 
handlowej oraz uprawiania działalności komercyjnej, reklamowej, 
promocyjnej itp.</li>

	<li>Logo Serwisu podlega ochronie prawnej i jako takie nie może być 
wykorzystywane w jakikolwiek sposób przez Użytkownika bez zgody 
Operatora.</li>
</ol>

<h3>§8 REKLAMA W SERWISIE</h2>
<ol>
	<li>Niedopuszczalne są jakiekolwiek działania użytkowników związane z 
wykorzystywaniem uzyskanych za pośrednictwem serwisu informacji 
dotyczących innych użytkowników oraz działania polegające na 
wykorzystaniu jakiejkolwiek funkcji serwisu do rozsyłania oraz 
umieszczania w serwisie niezamówionej informacji handlowej (tzw. Spam), 
prowadzenia nieuzgodnionej z Operatorem Serwisu działalności 
komercyjnej, reklamowej, promocyjnej i marketingowej, w szczególności 
stosowanie piramid finansowych, rozsyłanie przy użyciu danych 
Użytkowników ujawnionych w Serwisie próbek, ulotek czy kuponów 
promocyjnych, stosowanie programów pozwalających na globalne 
przeszukiwanie sieci internetowej(„crawlowanie”) czy wykorzystywanie 
robotów do pobierania treści internetowych z Serwisu.</li>
	<li>Użytkownik bez zgody Operatora nie może stosować na łamach Serwisu 
jakiejkolwiek formy reklamy czy promocji.</li>
	<li>Operator wyłącznie decyduje o miejscu i sposobie wyświetlania 
reklamy w prowadzonym przez siebie Serwisie.</li>
	<li>Operator może w każdym momencie zdecydować o wyłączeniu reklamy bez
 konieczności uzasadniania swojej decyzji.</li>
	<li>Ze względu na specyfikę prowadzenia działalności jaką jest 
prowadzenie Serwisu internetowego, Operator nie ponosi odpowiedzialności
 za niezgodny z prawem sposób wykorzystywania treści zamieszczanych 
przez użytkowników w Serwisie, w tym reklamy.</li>
</ol>

<h3>§9 BLOKADA KONTA</h2>
<ol>
<li>Operator zastrzega sobie prawo do zablokowania Konta Użytkownika, 
którego działania uzna za szkodliwe dla Serwisu bądź innych 
Użytkowników.</li>
<li>Operator ma prawo do zablokowania Konta Użytkownika, który łamie 
którekolwiek z postanowień niniejszego Regulaminu.</li>
<li>Każda ze Stron umowy o świadczenie usług drogą elektroniczną może ją
 rozwiązać ze skutkiem natychmiastowym i bez podania przyczyny.</li>
<li>Rozwiązanie umowy przez Użytkownika polega na usunięciu przez niego 
Konta, w drodze procedury podanej na stronie www.ToCoRobimy.pl/regulamin.</li>
<li>Umowa może zostać rozwiązana przez Operatora poprzez zablokowanie 
Konta w sytuacji:
	<ul>
		<li>naruszenia przez Użytkownika postanowień Regulaminu,</li>
		<li>podejmowania przez Użytkownika działań na szkodę Użytkowników lub 
Operatora,</li>
		<li>umieszczenia na Koncie treści lub zdjęć mających negatywny wpływ 
na funkcjonowanie Serwisu.</li>
	</ul>
</li>
<li>W przypadku umieszczenia na Koncie treści bezprawnych, obraźliwych, 
nieprawdziwych, niezgodnych z przepisami prawa, propagujących przemoc, 
nienawiść, naruszających normy moralne lub dobre obyczaje, Operator może
 usunąć te treści, a także uprawiony jest do zablokowania Konta.</li>
<li>Operator zastrzega sobie prawo do usuwania zdjęć umieszczonych na 
Koncie, które uzna za niewłaściwe lub sprzeczne z Regulaminem.</li>
<li>W przypadku zablokowania Konta przez Operatora, założenie nowego 
Konta wymaga uprzedniej zgody Operatora.</li>
</ol>

<h3>§10 ODPOWIEDZIALNOŚĆ</h2>
<ol>
	<li>Operator zobowiązuje się do zapewnienia jak najwyższej jakości 
świadczonych usług. Operator nie ponosi odpowiedzialności za zakłócenia w
 funkcjonowaniu Serwisu wywołane siłą wyższą, awarią sprzętu lub 
niedozwoloną ingerencją Użytkowników, nawet jeśli spowodowałyby one 
utratę danych na Kontach Użytkowników.</li>
	<li>Operator nie ponosi odpowiedzialności za czasową niemożność 
korzystania przez Użytkowników z funkcji Serwisu, wynikającą z 
dokonywania zmian i ulepszeń w systemie.</li>
	<li>Operator nie ponosi odpowiedzialności za treści przekazywane i 
publikowane przez Użytkowników. Treści umieszczane przez Użytkowników 
nie są poglądami i opiniami twórców Serwisu. Operator zastrzega sobie 
jednak prawo do: redagowania, skracania tekstów bądź usunięcia treści 
zabronionych przez prawo, wulgarnych, obraźliwych lub w inny sposób 
naruszających zasady współżycia społecznego. Użytkownik zamieszczający 
treści zabronione może ponieść odpowiedzialność karną oraz cywilną 
względem Operatora bądź innych Osób.</li>
	<li>Operator nie ponosi odpowiedzialności za działania innych Osób, ani
 za wykorzystanie przez nie danych Użytkowników niezgodnie z celem 
działania Serwisu.</li>
	<li>Operator nie ponosi odpowiedzialności w przypadku skierowania do 
niego przez inne Osoby roszczeń związanych z opublikowaniem zdjęć lub 
osobistego wizerunku tych Osób. Odpowiedzialność w tym zakresie ponosi 
wyłącznie Użytkownik, który opublikował sporne zdjęcie lub wizerunek 
innej osoby.</li>
</ol>


<h3>§11 PRZEPISY KOŃCOWE</h2>
<ol>
	<li>Operator będzie dokładał nieustannej staranności, aby prowadzony 
przez niego Serwis był wolny od błędów i usterek zagrażających 
Użytkownikom, jednak ze względu na specyfikę działalności jaką jest 
prowadzenie Serwisu internetowego nie gwarantuje, że takowe nigdy nie 
powstaną (np. wirusy komputerowe, trojany, wiadomości spam). Operator 
nie ponosi odpowiedzialności za szkody Użytkownika powstałe w skutek 
korzystania przez niego z Serwisu.</li>
	<li>Regulamin jest dostępny pod adresem 
www.ToCoRobimy.pl/s/page/regulamin.</li>
	<li>Operator zastrzega sobie prawo do jednostronnej zmiany postanowień 
Regulaminu w każdej chwili i bez konieczności uzasadniania przyczyny.</li>
	<li>W przypadku dokonania zmian w Regulaminie, Operator poinformuje o 
tym niezwłocznie Użytkowników poprzez publikację jednolitego tekstu 
Regulaminu na łamach Serwisu.</li>
	<li>Warunkiem dalszego korzystania z Serwisu jest zaakceptowanie 
Regulaminu w całości wraz z wprowadzonym zmianami. Po zapoznaniu się z 
nową treścią Regulaminu, Użytkownik składa oświadczenie następującej 
treści: Oświadczam, iż zapoznałem/am się z nową treścią Regulaminu i 
akceptuję jego wszystkie postanowienia. Złożenie oświadczenia jest 
jednoznaczne z oświadczeniem woli o kontynuowaniu umowy z Operatorem. W 
przypadku braku akceptacji zmian w Regulaminie, Użytkownik rozwiązuje 
tym samym umowę z Operatorem, co jest równoznaczne z zablokowaniem 
Konta.</li>
	<li>Regulamin wchodzi w życie z dniem ogłoszenia na stronie 
internetowej Serwisu. Umowy zawarte pomiędzy Użytkownikami, a Operatorem
 przed dniem wejścia w życie Regulaminu podlegają jego postanowieniom z 
chwilą akceptacji przez Użytkownika.</li>
	<li>W razie zmiany lub unieważnienia, wskutek prawomocnego orzeczenia 
sądu, któregokolwiek z postanowień niniejszego Regulaminu, pozostałe 
jego postanowienia pozostają w mocy i wiążą strony.</li>
	<li>Do stosunków między Operatorem a Użytkownikiem stosuje się prawo 
polskie.</li>
	<li>W razie jakichkolwiek sporów wynikających ze stosunków między 
Operatorem a Użytkownikiem sądom polskim przysługuje jurysdykcja krajowa
 wyłączna. Wszelkie spory sądowe rozstrzyga sąd właściwy dla siedziby 
Operatora.</li>
</ol>